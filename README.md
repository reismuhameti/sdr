# sdr
Procedura e marrjes së sinjaleve nga sateliti NOAA 19.

Në rastin tonë kemi krijuar lidhje me satelitin NOAA 19 ne frekuencen 137MHz. Duke e përdorur programin Orbitron për të gjurmuar lokacionin e satelitit, kemi parë qe ky satelit do të jetë mbi hapësiren tonë të pranimit të sinjaleve me datë 18 Nëntor  në ora 17:07 pergjatë 11 minutave në vazhdim. Më pas përmes programit SDRSharp ne kemi bërë vizuelizimin e sinjalit duke caktuar frekuencën e satelitit NOAA 19 (137Mhz). Edhe pse sateliti NOAA19 është satelit me pozicion fiks, është dashur që të perkujdesemi për efektin Doppler për shkakë të lëvizjes së tokës në boshtin e saj. Këtë gjë e kemi bërë duke përdorur programin për incizimin e sinjalit WXtoImg i cili program ka ndjekur sinjalin edhe kur ai ka devijuar nga frekuenca e caktuar. Përveç kesaj, ky program ka përkthyer sinjalin e pranuar në formë të imazheve. Ky program na mundëson që të klasifikojmë informacionet e pranuara sipas sinjaleve të sensorëve që sateliti ka në bord sic janë: Sensori i temperatures së siperfaqes së ujit, sensori për identifikimin e vegjetacionit, sensori i temperatures etj.


Procedura e marrjes së sinjaleve nga stacioni hapsinor ndërkombetar ISS.

Stacioni hapsinor ndërkombetar ISS bën transmetime publike në frekuencën 145.8MHz, zakonisht në modin e transmetimit PD120. Këto transmetime quhen ISS SSTV (SlowScanTelevision) Events të cilat bëhen në kohë të caktuara. Transmetimi i fundit është bërë me datë 4 Tetor 2020. Këtë ngjarje fatkeqsisht nuk kemi mundur ta percjellim mirëpo kemi bere një demonstrim se si do te mirreshin imazhet nga ISS.

Fillimisht duhet që ta caktojmë frekuencen në 145.8MHz (kur ka ISS SSTV Events) në programin SDRSharp dhe këte sinjal përmes një ‘Audio Virtual Cable’ ta drejtojmë tek programi RX-SSTV për ta lexuar. Meqënese nuk kemi mundur ta percjellim ngjarjen e 4 Tetorit 2020, ne kemi bërë demonstrim lokal. Paraprakisht kemi krijuar një fotografi dhe atë e kemi enkoduar në modin PD120. Audio fajllin e enkoduar pastaj e kemi lëshuar në kompjuter ku programi RX-SSTV e ka identifikuar menjëherë si audio file në modin PD120 dhe ka filluar përkthimin e tij. Më poshtë kemi treguar kualitetin e fotografisë nga sinjali i lëshuar në kompjuter dhe i lexuar përmes Audio Virtual Cable si dhe të lexuar nga mikrofoni i kompjuterit dhe i lëshuar nga një altoparlant telefoni. Gjithashtu kemi treguar edhe kualitetin e fotografisë të marrur duke e transmetuar atë nga një transmetues që kemi ndërtuar me Arduino. Testimin e kualitetit të sinjalit e kemi bere në largesi prej 20m nga burimi i valeve AM.
